<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" type="text/css" href="css/style.css">
    <title>Historia</title>
</head>
<body>
    <header id="rubrik2">Historia</h1> </header>
    <hr>
    <nav>
            <a href="index.html" class="links">Hem</a>
    </nav> <br>
    <img src="img/Canis_lupus_laying.jpg" height="300px" width="250px" id="varg">
    <div id="historia">
    <h3>Evolution</h3>
    <p>För 60 miljoner år sedan, under paleocen, fanns ett specialiserat mårdliknande rovdjur, Miacis, som utvecklades till hunddjur, björnar, grävlingar och vesslor. 
        Hunddjuren utvecklades på den nordamerikanska kontinenten för 30 miljoner år sedan. <br> <br> Vargens mest troliga närmsta anfader är Canis lepophagus, 
        ett litet hunddjur med smal skalle som förekom i Nordamerika under miocen, som också kan vara anfader till prärievargen. 
        De första vargarterna uppstod under den amerikanska geologiska perioden Blancan (4 750 000 till 1 808 000 f.Kr.) och tidig Irvingtonian 
        (cirka 1 800 000 f.Kr.) Bland de första kända arterna finns Canis priscolatrans, en liten varg som påminner om rödräven, som koloniserade 
        Eurasien genom att korsa landbryggan Beringia. Utifrån dessa eurasiska C. priscolatrans utvecklades Canis etruscus och sedan Canis mosbachensis.</p>
    <h3>Vargen och människan</h3>
    <p>I grekisk mytologi berättas det, att Zeus i vargskepnad tillbads i Arkadien. Romulus, som enligt traditionen var Roms grundare, skall tillsammans med sin tvillingbror 
       Remus ha överlevt tack vare en varginna. Enligt den nordiska mytologin hade Oden de två gråvargarna Gere och Freke i sitt följe. Vid Ragnarök skulle Fenrisulven sluka 
       solen och gudarna Oden och Tyr.</p>
    <p>Det ursprungliga ordet för varg på svenska är ulv. Varg är ett så kallat noanamn, det vill säga en omskrivning för att slippa kalla djuret vid dess rätta namn. 
       På andra germanska språk finns de med ulv besläktade orden "wolf" på engelska och tyska. På urgermanska hette varg "wulfaz", men i nordgermanska språk har w i början av 
       ord fallit bort när det följts av o eller u. Ordet varg betydde ursprungligen dråpare eller strypare. På medeltidssvenska betydde "vargher" våldsverkare 
       (jämför det gamla juridiska begreppet varg i veum). Andra noanamn på vargen är gråben, tasse eller den gråe. Förmodat vargrika vildmarker har ofta kallats tassemarker.</p>
    </div>
    <footer>varg.se</footer>
</body>
</html>